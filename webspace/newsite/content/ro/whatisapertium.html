<div id="main">

<h2>Ce este Apertium?</h2>

<p>Apertium este o platformă de traducere automatică &icirc;n cod deschis, concepută iniţial pentru perechi de limbi &icirc;nrudite şi extinsă de cur&acirc;nd cu scopul de a trata şi perechi de limbi mai puţin asemănătoare (precum Engleză-Catalană). Platforma este constituită din (a) un motor de traducere automatică independent de orice fel de limbă, (b) instrumente pentru a procesa datele lingvistice necesare pentru a dezvolta un sistem de traducere automatică pentru o pereche de limbi determinată  şi (c) date lingvistice pentru un număr &icirc;n continuă creştere de perechi de limbi.</p>

<p>Apertium foloseşte un motor de traducere automatică ce procesează textul de intrare &icirc;n diferite etape, ca &icirc;ntr-o linie de montaj: deformatare, analiză morfologică, dezambiguizare a părţilor de vorbire, transfer structural de suprafaţă, transfer lexical, generare morfologică şi reformatare.</p>

<p>Apertium foloseşte transductori de stări finite pentru operaţiile de procesare lexicală (analiză morfologică şi generare, transfer lexical), modele Markov ascunse pentru etichetarea părţilor de vorbire şi etichetare superficială &icirc;n diferite etape bazată pe stări finite pentru transferul structural.</p>

<p>Primele versiuni se bazau &icirc;n mare parte pe sisteme dezvoltate de grupul Transducens de la Universitatea din Alicante, sisteme precum <b><a href="http://www.internostrum.com/welcome.php">interNOSTRUM</a></b>  (Spaniolă -Catalană) şi <b><a href="http://traductor.universia.net">Traductor Universia</a></b> (Spaniolă-Portugheză).</p>

<p>Apertium poate fi utilizat pentru a dezvolta sisteme de traducere automatică pentru diverse perechi de limbi; &icirc;n acest scop Apertium foloseşte formate standard bazate &icirc;n XML pentru a codifica datele lingvistice necesare (fie manual fie prin conversia datelor existente) ce se compilează cu ajutorul instrumentelor puse la dispoziţie &icirc;n formatele de mare viteză utilizate de către motor.</p>

</div>
